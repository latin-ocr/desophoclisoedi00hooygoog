60

δειναὶ γυναῖκες αἵδε, Γοργόνων δίκην

φαιοχίτωνες καὶ πεπλεκτανημέναι

πυκνοῖς δράκουσιν,
quas unus Orestes aspicit, quapropter iterum chori virginibus asse·
verat:

οὐκ εἰσὶ δόξαι τῶνδε πημάτων ἐμοί·

σαφῶς γὰρ αἵδε μητρὸς ἔγκοτοι κύνες.

Mox e scena abit, ut effugiat deaS, quas neque virgines ‚neque
spectatores aspiciunt ¹). ln sequenti vero fabula deas Orestem Delphis
persequentes nostris ipsorum oculis videmus -Orestem supplicis
ornatu, deas Harpyis similes nisi quod alas non habent (lium. 40--45
et 47-55). Ignoscere non possunt, praedam e manibus dimittere
nolunt, et curn paullisper Apollinis opera somno vincuntur, statim
a matre nefarie, ut aiunt, necata ad parricidam persequendum impel-
luntur (rra-143). Si quando praeda evasit, ut canes venatici eius
vestigia sequuntur et ubi invenerunt, hymnum suurn, ut omnem
sensum fiduciamque misero demant, cantare instituunt (305-400).

Quo modo Orestes liberatur? — Unusne e superis Diras diutius
eum persequi vetat? - Non ita, nam non aliis oboediunt numinibus
sed suis auspiciis et suo marte poenas exigunt, scelus vindicant;
itaque Minerva et Apollo, qui Orestem adiuvant et liberare student,
non potestatem suam Furiis opponunt, neque a Iove ita mandatum
esse declarant; immo vero tum demum, cum Furiae ipsae, ut iure ¹
ageretur, assensae sunt, iudicium committitur, in quo Orestesa
dis superis defenditur, a dis inieris accusatur. Absolute autern reo
Dirae frustra se vixisse et vivere hominisque iniuste absoluti se
nunquam oblituros esse exclamant, sed mitigantur Minervae prudenti
oratione, quae iis persuadet, ne per Atticam succensentes et calami·
tates afferentes circumvagentur, verum placatae, ut deae δημοῦχοι,
ibi considant. ln tertia hac fabula Furiae quamquam non ipsae litem
decernunt, verum id aliis concedunt, non tamen coactae sed Minervam
sapientiae deam iustam aequamque iore ratae id, quod suum est,
aliis permittunt; neque postquam litem perdiderunt, suae ipsarum
potestati diiiisae, sed eiusdem Minervae consilio permotae ira desis·

¹) Nonnulli viri docti oum ab Oreste tum a spectatoribus conspici Furias, quas
chorus solus videre nou possit, arbitrantur; utrum iure an iniuria, decernere non
audeo, sed utique me iudice Orestes Aeschyleus ipsas videt deas neque ut Euripidem
dese, quse non adsunt, cernere se credit.

 

