30

Et quis contendat Philoctetem aposta non diuturna solitudine et
vita misera efferatum fingi?

Verum nulla est causa, cur similem de Oedipode habeamus opini-
onem. Prudens est et anxius: non est quod miremur; exilium
longique errores iam diu id eum docere potuerunt neque magis
heroi gloriae quam mendico commodo est. Gratum se praebet erga
filias easque vehementer amat et pulcherrimis verbis in fabulae
exitu, ubi eas valere iubet, pium patefacit amorem (1613-1618):

κούκέτι
τὴν δυσπόνητον ἕξετ’ ἄμφ’ ἐμοὶ τροφήν·

σκληρὰν μέν, οἶδα, παῖδες· ἀλλ’ ςὲν γὰρ μόνον

τὰ πάντα λύει ταῦτ’ ἔπος μοχθήματα.

τὸ γὰρ φιλεῖν οὐκ ἔστιν ἐξ ὅτου πλέον

ἢ τοῦδε τάνδρὸς ἐ’σχεθ’. . ..

cf. 1632 sqq„ 1099-1120‚324-334.

Sed haec virtus et* indulgentia vitio illi et acerbitati non est par,
bonam indolis partem cum mala non aequat poeta, verum animum
trucem,·ut persona ilat tragica, indulgentia liberorum admixta miti·
gat; ne multis morer: in persona Oedipodis arnor et indulgentia
non primas sed secundas agunt partes.

Praeterea si pater filiae, quae eum semper coluere et curavere,
quibus semper ad vitae. necessitates eguit, magni iacit et amat,
eo non animum magnum et excelsum, sed cotidianam et ordinariam
patefacit virtutem, quam laudamus, sed non admiramur.

Numquid aliud? — Equidem non video, quam aliam senex habeat
virtutem, quae admirationem movere possit, neque intellege, quas
alii in eo virtutes animadvertant. Unde efficiendum mihi videtur
non exemplum virtutis nostra 11 tragoedia poni, sed virum mor·
talem humana in vitia delapsum.

 

